---
layout: post
title:  "خدافظ گیم آف ترونز سلام برکینگ بد"
date:   2019-07-05 20:00:00 +0330
categories: سریال
---
بهترین سریالی که بعد از اتمام گیم آف ترونز میتوان دید
=====================================================

اگر از فن‌های سریال گیم آف ترونز باشید به احتمال زیاد از پایان ناخوشایندش ناراحت شدید؛ نمیخوام نمک رو زخمتون بپاشم 😁 پس گیم آف ترونز و بانو سرسی و سانسا و دنریس و دراگون‌ها و وستروس رو با همه خوبی و بدیاش فراموش کنید.

### خدافظ گیم آف ترونز سلام برکینگ بد

![لوگوی سریال و البته فرمول شیمیایی ساخت 6ــــه](/uploads/2019/07/Breaking_Bad_logo.svg_.png)

لوگوی سریال و البته فرمول شیمیایی ساخت 6ــــه

### خلاصه‌ای از داستان این سریال (بدون خطر اسپویل)

داستان سریال درباره یک معلم شیمی میانسال است.

![این چهره (همون معلم شیمی میانسال)](/uploads/2019/07/1289273_369.jpg)

این چهره (همون معلم شیمی میانسال)

که متوجه می شود که دارای سرطان ریه است و 2 سال بیشتر وقت برای زندگی ندارد. او که وضع مالی خوبی ندارد و دارای همسر و پسری معلول می باشد، به این فکر می افتد که باید قبل از مردن زندگی خانواده خود را تامین کند. پس با توجه به آشناییش به علم شیمی، همراه با یکی از شاگردان سابقش شروع به ساخت و فروش مواد مخدر می کند.

* * *

### و اما عجایب جالبی که بهتر است در مورد این سریال بدانیم

1- کاراکتر جسی پینکمن قرار بود که در انتهای فصل اول بمیرد اما آرون پال با بازی خویش چنان تاثیری بر سازندگان سریال گذاشت که تا آخر سریال حضورش را مستدام کرد.  

2- طبق قرارداد سازنده سریال با شبکه پخش کننده، سازندگان قادر بودند در هر فصل تنها یک بار از واژه «لعنتی» استفاده کنند اما سازندگان با هوشمندی کامل به شکل افکتیوی بارها از این واژه در هر فصل استفاده کردند.

3- در ابتدا قرار بود نقش والتر وایت را جان کیوزاک یا متیو برودریک بازی کنند که با رد این پیشنهاد، نقش به برایان کراسنتون رسید.  

4- هانک یا همان باجناق والتر وایت در ابتدای فصل پنجم این سریال با پیشنهاد بازی در یک سریال دیگر مواجه شد که به سراغ سازندگان رفته و از آنها درخواست کرد که او را در همان ابتدای این فصل بکشند. سازندگان کار ابتدا شوکه و بعد پیشنهاد او را با جدیت رد کردند تا او تا انتهای سریال همراه آنان باشد.  

5- پسر والتر وایت در زندگی واقعی هم دچار همان بیماری است که در سریال مشاهده می کنید. البته بیماری او در زندگی واقعی کمی خفیف تر است، ولی به هر حال دچار این بیماری هست.

  
6- ماریوس استن یا هماتن مدیر کارواشی که والتر در فصل اول در آن مشغول به کار است، در حقیقت یک نابغه شیمی است که دارای مدرک پی اچ دی در این علم است که واقعا کارش همان است که می بینید.  

7- فیلم The Avengers نیز همزمان در همان استودیویی فیلمبرداری می شد که این سریال در آنجا فیلمبرداری می شد.  

8- اعتصاب نویسندگان هالیوود نه تنها به این سریال ضرر نزد، بلکه باعث شد تا در وقفه ایجاد شده، سازنده این سریال با فراغ بال بتواند کاراکترهای خود را قوی تر کند.  

9- هر چه به پایان سریال نزدیکتر می شویم، شخصیت والتر وایت به شخصیت فیلم «صورت زخمی» نزدیکتر می شود و این مسئله از روز اول مد نظر سازندگان این سریال هم بوده است.

10- نام هایزنبرگ در حقیقت ادای دینی به ورنر هایزنبرگ، شیمی دان بزرگ است که نظریه سرعت الکترون او، نظریه بسیار مشهوری در علم شیمی است.  

11- «برکینگ بد» در حقیقت یک اصطلاح با لهجه جنوبی در انگلیس است به معنای کسی که برای مدتی کوتاه یا بلند بر اثر یک اشتباه، از راه راست منحرف شده است.  

12- تعداد قسمت های این سریال 62 قسمت است که در جدول تناوبی عناصر، عنصر 62 ایزوتوپی است که برای درمان سرطان ریه به کار می رود.  

13- نام خانوادگی هانک یا باجناق وایت هم از روی نام دانشمند شیمی دان آلمانی گرهارد شرایدر اقتباس شده است که به طور اتفاقی گاز اعصاب را کشف کرد.  

14- در فصول آخر این سریال تنها در چهار صحنه والتر وایت و جسی پینکمن مقابل هم قرار گرفته اند و فیمبرداری از هر کدام به صورت جداگانه انجام شده است.  

15- تمام رنگ لباس شخصیت ها در فیلم ثابت است و نشانه سمبلیک روحیه آنهاست. هر کاراکتر دراین سریال با رنگ خاص خودش شناخته می شود.

16- در طول سریال دو نفر از عوامل دار فانی را وداع گفتندکه دو قسمت از سریال با یاد و خاطره آنها شروع می شود.  

17- برخی از صحنه های بیابان به شکل مخفیانه فیلمبرداری شده است. زیرا گروه مجوز این کار را نداشته است! مانند همان سکانس اول از قسمت اول سریال.  

18- بابت هر قسمت از سریال که در نیکومکزیکو فیلمبرداری شده است، مبلغی حدود یک میلیون دلار به اقتصاد محلی آنجا تزریق شده است.  

19- نام اصلی والتر وایت در فیلمنامه در حقیقت والتر هارتول وایت است که در سریال از گفتن نام وسط او خودداری شده است!

20- برومین و باریوم که با حروف اختصاری Br و Ba در لوگوی فیلم استفاده شده است، هیچ ربطی به ساخت متامفتامین یا همان شیشه ندارد و تنها برای استفاده اسمی از این دو عنصر استفاده شده است.  

21- چندین سکانس و قسمت از فیلم پس از فیلمبرداری توسط نویسندگان فیلم از سریال کنار گذاشته شد، زیرا توجیه منطقی برای آن پیدا نکردند. مثلا سکانسی که والتر وایت برای رئیس مافیای زندان ایالتی مواد می فرستد! خب چطور می شود مواد به زندان ایالتی فرستاد؟  

22- این سریال در مجموع 47 جایزه از آن خود کرده است.  

23- ترجمه نام این فیلم به فارسی در سایت آی ام دی بی «بدبیاری» است!

24- نکته جالب اینجاست که این سریال با زیرنویس فارسی اورژینال از طرف سازندگان در اختیار مخاطبان گذاشته شده است، اما نسخه دی وی دی که در ایران فروخته می شود، زیرنویسی متفاوت دارد و اورژینال نیست! (طبعا دلیلش دانلود شرکت پخش کننده آن است نه خرید اورژینال آن!)  

25- در بخش راهنمای والدین این سریال نکات بسیار جالبی برای هر قسمت ذکر شده است که خواندن آن خالی از لطف نیست. البته ما قادر به نوشتن این نکات نسیتیم، اما واقعا این بچه های خارجی هم سوسول تشریف دارند!  

26- صفحه رسمی فیس بوک این سریال نزدیک به شش میلیون و نیم مخاطب داشته است.  

27- فرمول شیمیایی که در ابتدای تیتراژ هر فصل دیده می شود، در حقیقت فرمول اصلی ساخت شیشه یا همان متامفتامین است.

> من تازه این سریال رو شروع کردم و اواسط فصل دوم هستم و تا به اینجا برام خیلی جذاب بوده؛ نظر شما چیه؟